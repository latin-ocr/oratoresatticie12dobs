CHRISTIANI FRID. MATTHAEI,

A. M.

LIBELLUS ACADEMICUS

DE

AESCHINE ORATORE

LIPSIAE D. XVII. MARTII A. MDCCLXX.

AD DISCEPTANDUM PROPOSITUS.

 

-—-—-—.

SECT. Ι.

AD hanc de AEschine oratore disputationem ab Halicarnasseusi
Dionysio ducti pervenimus, Cum enim constituissemus, humanio-
rum litterarum partem aliquam tractare, et de argumento disputa-
tioni idoneo deliberaremus, eo consilio Dionysium accessimus, si
possemus reperire locum, in quo cogitatio et studium nostrumnon
omnino inutiliter occuparetur. Non fefellit opinionem, quam de
eo conceperamus, sed dicendi urbe-rem materiam suppeditavit
scriptoris elegantissimi varia et copiosa doctrina. Selegimus
AEschinem oratorem, cui cum Demosthene et Hyperide principa-
tum eloquentiae detulit, et quibus argumentis adductus hanc ei
laudem tribuerit, in animum induximus investigare, Jam, cum
oratoris facultas in duobus versetur, verbis et rebus, omnem hanc
de AEschine disputationem in duas distribuimus partes, et primo
loco exposuimus de elocutione, secundo τὸ πραγματικὸν examina-
vimus.

SECT. II.

De perspicuitate et evidentia.

Nou patitur res exempla perspicuitatis recensere; sed ausim
tamen asseverare, eum, qui Demostheni, oratori clarissimo, in ea re
adversaretur, studiosissimum esse debuisse omnis perspicuitatis,
quae a rebus argutis abstinet, verbis utitur notis, et collocatione ea,
quae ordini et naturae est conveniens. Atque llaec orationis virtus,
quamvis ei operam dare debeat orator, tenue tamen et exiguum
praemium laudemque habet. Magis enim is, qui rem perspicue
tradit, vitio obscuritatis videtur carere, quam virtute aliqua excel-
lere, ex qua auditorum admiratio et studium oriatur, ut contra, qui


DE AESCHINE ORATORE. xxxvii

et formam ridet et elegans abusus verbi τῶν δικαίων. Item acerbis-
sima reprehensio Timarchi in verbis ἀλλ’ ’έτι χρήσιμος et oratoris
moderatio, quae apparet ex his ὧν οὺ βούλομαι τὰ ὀνόματα λέγειν.
Haec omnia hanc narrationem reddunt perspicuam, apertam, pro-
babilem, moratam et jucundam. Post has tam pulcras et ele-
gantes narrationes superfluum foret addere alias, eligere vero prae-
stantiores difficillimum. Tametsi enim sunt diversae, laudabiles ta-
men omnes,

S E CT. IV.

De argumentis.

Ut iis, quae ab oratore dicuntur, auditor fidem habeat, tribus
modis efficitur. Etenim auditor rem veram putat, vel argumentis
motus, vel quia aliquam de moribus dicentis opinionem habet, vel
quia aliquo modo est affectus. Ergo primum est dicendum de
argumentis, deinde de moribus, denique de affectibus. In argu-
mentis nihil nisi tractationem considerabimus. Hoc enim est pro-
prium oratori. Reliqua communia cum multis. Nam et dialectici
de argumentis praecipiunt, et quilibet in sua arte argumenta invenit
et inventis utitur. Nemo tamen, nisi orator, de eorum elocutione
et tractatione ad popularem intelligentiam et persuasionem apta,
sollicitus esse solet. Prima argumentorum tractandorum virtus,
quam AEschini tribuimus, est praeparatio auditorum, qua sibi viam
munit et benevolos attentosque reddit ad percipiendam vim argu-
mentorum. Sic in oratione contra Timarchum (κ. Τιμάρχ. ξ. θ’.)
ubi ad alteram de vita improba Timarchi partem transit, ,utitur
praeparatione, rogatque auditores, ne sibi vitio vertant, si de tantis
flagitiis ejus dicturus interdum cogatur verbis minus honestis uti,
culpam in Timarchum transfert, se summa cura honesti rationem
habiturum promittit, moderationem prae se fert, et multorum a Ti-
marcho puero male factorum ne quidem mentionem se facturum
docet. In oratione contra Ctesiphontem eandem rationem sequi-
tur. Dicturus enim de Demosthenis in administranda republica
προαιρέσει, duplici praeparatione utitur. (κ. Κτησιφ. ξ. eff.) Primum,
quid sibi et adversario docendum sit, dilucide demonstrat, deinde
per praeteritionem Demosthenis vitam privatam criminatur, et ad
ea, quae contra rempublicam et cives omnes improbe fecerat, trans-
it. Secunda virtus, non multum a prima diversa, in varietate
initii argumentorum cernitur. Modo argumentationem incipit a
criminibus et irrisione adversariorum, (κ. Τιμάρχ. ξ. κζ’. init.) modo
utitur objectione, (ibid. ξ. ι8’. init.) modo precibus (ibid. ξ. κέ. init.)
attentos reddit auditores, modo inopinata irruptione (κ. Κτησιφ. ξ.
μδ.) terret. Ab ejusmodi initiis ad argumenti explicationem, (ἐρ-


iv I. I. R. AD AESCHl-NEM

huc vigentis documenta, vetustate venerabilia, ex uno corruptis-
simo, et lacunis plurimisque et foedissimis obsito codice edita, qui
emacularet, qui sarciret, qui ornaret, qui Latine interpretaretur, qui
face commentariorum illuminaret, qui lectitaret adeo, paene nemo
fuit. Rarissime enim ea suis iu scriptis citant viri docti, ut prorsus
ignorare videantur. Praeter AEschinem et Lysiam, quos boc de
grege solos Wolf et Stephanus, et novissime Taylor cum Mark‘
lando dignos curis suis habuerunt, reliqui omnes ab Aldo inde
immundi, incomti, in illuvie, neglectu et contemtu adeo jacuerunt.
Unde hujus seculi de voluntate Graecas erga literas judices. Pos-
sunt tamen hujus perversi judicii causae quaedam reddi quodam-
modo probabiles. Prima, quod horum oratorum perpauci codices
in bibliothecis nostris reperiuntur. Itali enim bona sua, quibus
abundant, parum intelligunt, et parvi faciunt, summi facienda, et
exteri Italiam frequentantes alia omnia cupidius spectant, ardentius
consectantur, quam ut auctores veteres G-raecos ex antiquissimis et
fidissimis membranis, quas Roma, Florentia, Mediolanum, Venetiae,
Taurinum, Neapolis, Sicilia, magno tenent numero, emendare et
resarcire cogitent. Indignor saepe mecum⁷ et ingemisco tantae lio-
minum coecitati, bonis in medio positis uti aut nescientium, aut nil
curantium. Verum haud juvat fontem hujus tam pudendae socor-
diae aperire, qui in puerili haeret institutione penes magistros θος,
quorum interest,juventutem sedulo avocare atque arcere ab usu
bonarum literarum, unde libere cogitare discat. Posteri tamen
quid dicent, de nobis quid existimabunt, posteaquam codices lios
ipsos multifarii casus, hominum fraudes, ipsa vetustas e rebus
sustulerint, cum legentes in catalogis bibliothecarum mentionem
eorum factam, non lectiones saltim eorum conservatas, et librorum
impressorum beneficio ad omnes terrarum oras diditas et ad po-
steros transmissas videbunt! Altera causa, quae fecerit, ut oratores
hi negligerentur, haec haberi possit, quod eorum, quae exstant, in-
terpretationes Latinae parum a fama publica probentur. Ego enim,
qui nunquam eas per me noscitare atque aestimare curaverim, ne-
que damnare, neque absolvere ausim. Sed Miniati versionem, a
ine nunquam inspectam, a viris doctis damnari video. De Lysiae
interprete van der Heidio queritur Taylor, ego rursus de Tayloro
queror; cujus interpretationem Latinum Lysiae, nunc fama publica
ct gratia novitatis florentem utinam ita nossent omnes, usuque suo
ita compertum haberent, atque ego meo liabeo, quam sit parum
Latina,saepissime a sententiis Lysiae abhorrens, ipsa Graeca oratione,
quae ob brevitatem saepissime est obscurissima, multo obscurior, illi-
beralis, et prorsus intolerabilis, Tertiam adde causam, juris Attici
ignorationem. Quod jus tametsi fons est Romani, in quo jure
'tuniano enucleando tot laborarint nostra patrumque memoria viri


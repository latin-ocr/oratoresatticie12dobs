PRAEFATIO. xiii

tandem aliquando metam. Montem escendere licet, saltu supea
rare negatum est. Strenue modo atque alacriter et liberaliter,
quotquot volunt literaturae Graecae studiosi videri, coepta mea se-
cundent. Emendo opus et προεισφοραῖς cursum ejus accelerent,
neque sinant me sub onere sumtuum, cui ferendo solus ego par non
sum, succumbere. Pudet dicere —— Sed parcam pudori hujus
seculi, ejusque ad posteros famae, diligentius etiam, quam ipsum
suae parcit. Turpe dictu, et paene incredibile est, quam in hoc
tam arduo opere, tam ad gloriam patriae, tam ad ornamenta bona-
rum artium pertinente, a liberalitate, non dicam publica, quae hac
aetate frustra speretur, sed a privata eorum sim desertus, qui bonae
literaturae, et Graecae imprimis statores haberi volunt. Non hi
modo non commendant, quod facere poterant, atque debebant
adeo, sed vereor ne sint quoque, qui infament etiam hoc opus,
atque in suspicionem et invidiam adducere laborent. Suppetiae
mihi venerunt pecuniariae, unde minime speraveram. Symbolas
miserunt hi, quos homines natos non noram. Quos amicissimos
habere credebam, quibus fidebam maxime, hi me destituunt, vi-
dentes quo vortice circumagar. Per illos non stat, quo minus ab
illo vortice hauriar. Dona neque tuli a quoquam, neque posco.
Satis mihi erit, frequentes si coeant emtores. προεισφορὰς seu prae-
numerationes pretii, haud absolute postulo, quamquam cum gratu-
latione sum accepturus, si qui conferre volent. Contentus ero, si
volumen ut quodque prelo exierit, ematur. Periclitatur, cives,
gloria patriae, periclitatur salus Graecae literaturae in Germania re-
viviscere conantis‚ si diffidentiae vestrae, si sordibus, si invidentiae,
si privatis quibusdam mecum simultatibus aliisque animi morbis ita
cedatis, ut coeptum hoc in ipso partu elidi patiamini.

SECT. VI.

Rationes sumtuuriae, expensorum et acceptorum.

Sed, ut sciatis, cives, universum hujus negotii statum, locique,
quo conclusus sum, iniquitatem, et periculi mei magnitudinem in-
telligatis, bona fide vobiscum agam, rationes acceptorum et expen-
sorum vobis exhibiturus, ut ipsi aestimetis, quaestumne faciam, di-
vitiasque vener, an discrimen adierim reique famaeque decoquendae.
quod si secem, non mea ea culpa erit, et bonorum omnium judicio
ego excusatus habebor. Duo prodierunt Demosthenis volumina,
tertium nunc prodit, AEschinem exhibens. Horum trium volumi-
num in unum quodque sumtum feci ducentenos propemodum et
quinquagenos ducatos aureos hollandicos. (Utar hoc genere mo-
netae in hoc calculo, quod ea nationibus omnibus nota est, thaleri
germanici noti suut paucissimis extra Germaniam.) Hi 250 du-


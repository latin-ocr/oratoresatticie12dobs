DE AESCHINE ORATORE. xliii

nibus cum adversario potentissimo decertarat, innocentiam suam
testatur, Demosthenis malignitatem et fraudulentiam criminatur, ei
invidiam conflat, sua in rempublicam beneficia, benevolentiam et
moderationem modeste commemorat, patronos, honestissimos vi-
ros, advocat, deprecatores, parentem. senem, fratres meritis in
rempublicam claros, tres liberos, aetate innoxios, periculo patris in-
felices et miserandos in conspectum judicum adducit, se ipsum in
tanta calamitate imperterritum ostendit, plus de fama et miseria
suorum, quam de morte sollicitus,judicibus et legibuS, ut virum
fortem' et honestum decet, vitam et salutem omnem committit.
In fine orationis contra Ctesiphontem, violatarum legum crimen
auget, Demosthenem reliquosque patronos rejicit, a Ctesiphonte,
ut ipse pro se dicat, postulat, modum defensionis praescribit, ju-
dices, ut sint severi et sibi a fraude adversariorum caveant, horta-
tur, Solonem, Aristidem, Themistoclem, si aurea corona donetur
Demosthenes, indignaturos aegreque laturos esse docet, in campo
Marathonio et ad Plataeas caesorum pro patria manes, et majorum
sepulcra ejulatura vocemque contra Demosthenem emissura in-
dignabundam et flebilem testatur, etin ejus condemnationem deos,
deas, universam naturam appellat. Ergo etiam in hac orationis
parte magnus et probabilis orator AEschines.

S E C T. VIII.

Conclusio.

Jam opus est disjecta membra et seorsim spectata in unum cor-
pus colligere et imaginem exprimere eloquentiae AEschinis. Perspi-
cuus igitur et facilitate coneipiendarum imaginum evidens, senten-
tiis et verborum pondere sublimis, gravis, acerbus, vehemens, va-
rietate copiosus, ornatus, tenuitate simplex, orationis festivitate fa-
cetus, jucundus, compositione lenis, figuris varius, sententiarum
novitate audax, in inveniendo locuples, in delectu et ordine pru-
dens, rerum usu callidus, moribus notandis probabilis, vi et copia
argumentorum et affectibus ad commovendos hominum animos in-
structus et paratus. Recte ergo, ut videtur, Dionysius Halicarnas-
sensis AEschinem inter principes oratores numeravit.


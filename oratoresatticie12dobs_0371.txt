1. TAYLORI

PRAEFATIO

AD

AESCHINIS EPISTOLAS.

HABES, mi Lector, Epistolas AEsclfinis, jure optimo subjunctas
isti Controversiae, quae Exsilium comparavit Auctori, atque his
Literis originem praebuit et argumentum. Quo etiam factum est,
ut totum quod scripsit AEschines, atque aetatem tulit, in uno hoc
Volumine concluderetur.

Has Epistolas primus typis suis Graece descripsit Aldus, Venetiis,
Anno 1499. uua cum multorum aliorum Rhetorum, Philosophorum,
Sophistarumque Epistolis. Recudebantur deinde saepenumero,
scil. Lovanii, in Officina Rutgeri Remi, deinde Parisiis, per We-
ehelum, atque alibi saepiuscule. Primus eas Latinas fecit Petrus
Nannius Alcmarianus, post eum Renatus Guillonius Vindocinensis.
Quorum hic notulas quasdam adspergebat‚ non quidem ineruditas,
neque tamen satis dignas ut prelo iterum a me committerentur.
Lector enim meus visis semel iis, quas excerpsi (utilioribus sane,
et melioris notae) non aegre feret se cariturum iis quas praetermisi.
Sunt tamen praeterea et aliae Interpretationes praeter Wolfianam:
sed quarum pleraeque mihi nomine tantum innotuerunt; veluti ea
quam concinnavit Ioannes Caselius Rostochiensis; Alia porro
Scriptoris Locique incerti; ut omittam eam quam Aretinus dedit,
unius solummodo Epistolae, in bibliothecarum latebris, ut credo,
delitescentem, nec, quod sciam, typis publice expressam. His
addam xnmam Epistolam Latinitate donatam ab Anonynm, et vul-
gatam Ven. ab Hieron. Scoto, A. 1545. una cum AEscliiuis Ora-
tionibus, et Demosthenis quibusdam.

Harum iu Recensione adjutus sum Cod. Msto, bono sane, licet
non admodum vetusto, quem possidebat olim Richardus Mead,
nunc autem Anton. Askew, M.DD. uterque literarum laude nobili-
tatus. Ejus praestantiam utilitatemque aliquoties deprehendet
Lector in Notis quae sequuntur.

Lectae sunt Epistolae AEschinis a Photio, qui in Cod. LXI. eas
honestissimo hoc praeconio ornavit; Τρεῖς μόνους αὑτοῦ φασὶ 7171-
σίους εἶναι [Λόγους] καὶ Θ. Ἐπιστολάς. Διὸ τοὺς μὲν Λόγους αὑτοῦ
,τινὲς ΧΑΡῙΤΑΣ ὠνόμαζον, fui τε 7.ιῖ χάριεν τοῦ λόγου, καὶ τὼ· ἀριθμὸν


DE AESCHINE ORATORE. xxxv

orationis argumentum accommodatius criminisque magnitudinem
significandam efficacius} Nonne cum se moderatum et ἀπράγμονα
et reipublicae amantem ostendit, sibi reddit auditores benevolos?
Cum reipublicae periculum a Timarcho imminere docet, attentos?
Cum, de quibus sit dicturus, aperit, dociles? Tum altera exordii
pars, quae pertinet ad verba καὶ ὑμᾶς αὐτῶν (τῶν νόμων) ἐπέστησαν
φύλακας, ubi democratiam legum auctoritate fulciri, malorum ci-
vium poenis ab interitu vindicari, et legislatores civium disciplinae
maximam semper curam gessisse docet, ita non solum apte cohaeret
cum reliqua oratione, sed et hanc opinionem in judicibus excitat, ut
putent, se non de salute unius hominis, sed de libertate suaque
ipsorum salute judicare. In oratione de falsa legatione statim ab
initio judices, magnitudine periculi sui et adversarii audacia et
crudelitate demonstranda, in suas partes trahit, sententiis e re
natis et utilibus docet, Demostheni fidem derogat, παράδοξα di-
cendo judices reddit attentos, crimina diluit, fiduciam prae se fert,
accusationis vitia ostendit, et se ad omnia deinceps responsurum
promittit. Restat tertium exordium orationis contra Ctesiphontem.
Qui hoe exordium, ὡς τραγικὸν καὶ περιττὸν καὶ ἐπιλόγῳ μᾶλλον ἔοι-
κὸς reprehenderunt‚ (v. argument.) ii nec videntur cogitasse aliud
exordium convenire vehementiae accusantis et defendentis mode-
stiae, nec intellexisse opus fuisse, ut orator crimen augeret. Res enim
in tanta reipublicae perturbatione et calamitatibus negligebatur, et
Demosthenes, quem accusator maxime petebat, ob magna in rem-
publicam beneficia et eloquentiam diligebatur. Ergo opus erat,
ut AEschines omnimodo crimen augeret et reipublicae salutem in
severe judicandis παρανόμων γραφαῖς positam esse doceret.

S Ee T. III.

De narratione.

Narratio est rei gestae ad cognitionem causae et dicentis utilita-
tem comparata explicatio. In eis sunt quaedam, ubi orator nihil
nisi partes rei gestae necessarias breviter et perspicue deinceps or-
dine exponit, aliae, ad quas sibi praeparatione auditorum viam mu-
nit, impedimenta removet, argumentis interjectis firmat, sententiis
illustrat, moribus admiscendis probabiles et jucundas reddit, ad·
versariorum crimina auget, et omni modo utiliter ad causam ornat.
Sic in oratione de falsa legatione narratione simplici et aperta do-
cet, non se, sed Philocratem et Demosthenem auctores pacis cum
Philippo fuisse. Mox huic narrationi nectit aliam instructam et
ornatam de iis, quae facta erant a X illis legatis ad Philippum de
bello componendo missis, inde ab itinere ad legationem usque ad
reditum et legationis redditas Athenis rationes. Consilium hujus


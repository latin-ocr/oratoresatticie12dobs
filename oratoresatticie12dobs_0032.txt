x Ι. 1. R. AD AESOHINEM

dum AEschinis mei volumen amandavi. Contra annotationes, quas
Taylor ad calcem orationis cujusque relegaverat, ipsi texto statim
subjeci; quod et commodius futurum lectoribus et factu magis
necessarium videbam, et a nonnullis flagitari. Interdum, quam-
quam rarissime, auctiores dedi Tayloranas annotationes, ut Epist.
ζ. ubi Toupi observatio e lupanari petita vulgo non prostat; digna
illo homine, qui nulla de re disputat doctius, quam de scortis. La-
tinam interpretationem, mei si res fuisset arbitrii, plane omisissem.
Decreveram aliquando meae huic editioni operum AEschinis opu-
sculum addere, quod cum e schedis Tayloranis intellexissem ine-
ditum in bibliotheca Leidensi asservari, dedi superbae re literas ad
Wyttebachium, Leidae nunc commorantem, ubi, id quod audio,
Plutarchi libello de sera numinis vindicta edendo dat operam. Sci-
licet, tum nondum incideram in alium locum schedarum Taylori,
ubi Meletam eam esse Libanianam admonet, dudum editam* in
Libanii operibus, T. Ι. p. 131. qua AEschines cum Demosthene
confertur. id quod postmodum Wyttebachius quoque me docuit,
juvenis doctus, cni Epistolam criticam debemus, magna promit-
tentem, et ,lulianum aliquando, atque Plutarchum philosophum, et
nescio an Synesium quoque debebimus. Libanium ergo cum ipse
totum aliquando sim fatis sinentibus editurus, multo, quam vulgo
circumfertur, emendatiorem atque locupletiorem, visum fuit opu-
sculum illud loco suo reservare. De Graecis in AEschinem scholiis,
a me primo nunc in lucem prolatis, seorsim dixi in praefatione iis
praemissa. Codices AEschinis calamo exarati qui Tayloro ad ma-
num suerint, qui mihi, e praefatione intelligetur libro variantium
lectionum praemissa; quem in libellum, ut alias passim annotati-
unculas ad AEschinem meas, cum locus alius nullus oportunus dare-
tur, contuli, ita Omne quoque id, quod epistolas AEscbinis perle-
genti mihi, cum e typographeo ad me afferrentur perlustrandas, per
festinationem succurrebat. Initio enim nihil quicquam in illas
epistolas annotationum dare decreveram. -— Propter multitudinem
rerum non licuit omnia, ad AEschinem quae in promtu essent, uno
volumine complecti3 necesse fuit apparatum partiri. Primo quidem
in volumine, quod jam nunc vestris cst in manibus, amici, videtis
ipsi, quid exhibuerim, ut docendi haud sitis. Altero autem, intra
paucos menses prodituro, quae sitis a me laturi, meum est nunc
edere. Complectetur itaque secunda pars AEschinis mei haec. 1)
varietates lectionis AEsch. in orationem sec. et tertiam. 2) indicem
Graecitatis AEschineae, ad paginas et versus Stephanicae compara-
tum; quiajam A. 1767. a me confectus est. Eo in indice vocabu-
lorum ,atque locorum difficiliorum sententias modulo meo Latinis
verbis exposui. Copiosus et fructuosus est; et ejusmodi erit
quoque Demosthenicus, cum prodierit. Sed ultra orationes AEschi-


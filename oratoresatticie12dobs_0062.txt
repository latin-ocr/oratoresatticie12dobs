xl C. F. MATTHAEI

vir honestus idemque orator in agendo dicendoque facile sine
studio et arte indicabit. Igitur et AEschines, non profecto talis,
qualem Demosthenes adversarius ejus et aemulus descripsit, ubique
in orationibus, se esse virum honestum et civem bonum, luculenter
demonstravit. In sua laude modestus, (κ. Τιμάρχ. ξ. κε’. π. Παρα-
πρεσβ. ἑ. ιζ’. fin.) in aliorum calamitate humanus, (tc. Κτησιψ. §- κθ’.
κ. Τιμάρχ. ξ. κβἍ) in reprehendendis flagitiis fortis et inimicitia-
rum contemtor, (κ. Τιμάρχ. ξ. λα’. med. π. Παραπρεσβ. ξ. κδ’. p.
init.) in enarrandis factis turpioribus pudicus, (κ. Τιμάρχ. ἑ. ιβ’.
init. fin.) in accusando lenis, in suadendo gravis et honestus, (ibid. ξ.
κέ. post med.) erga inferiores popularis, (ibid. ξ. ζ’. init.) in castigan-
dis civibus improbis patriae amans, (ibid. ξ. λα’. fin.) in defendenda
libertate reipublicae propugnator strenuus et acer. Magnam igitur
in animos audientium ejus orationes habuisse vim credibile est.
Sed ad persuadendum non sufficit, si auditores aliquam de dicentis
moribus habeant opinionem. Nam et ii, qui audiunt, aliquas se-
cum afferunt opiniones et ὂιαθὲσεις, ad quas orator se accommo-
dare debet. Has, quia propter aetatem, fortunam, studia, reipu-
blicae formam et alia ejusdem generis variant, non solum orator di-
ligenter cognitas habere, verum etiam iis prudenter ad utilitatem
suam uti, easque sibi contrarias mutare et conciliare debet. Inde
sactum est, ut AEschines inter Athenienses, qui majorum auctori-
tatem, libertatem, leges et litteras magno in honore habebant, ea
auditorum opinione in rem suam utiliter uteretur. Saepe enim
eos laudandis majorum factis ad virtutem excitat, libertatem et
leges in judicum negligentia periclitari, docet, poetarum loca in re-
prehensionem adversariorum adhibet. Juvene5‚ qui aderant, ho-
nestatis reddit studiosos, et parentum, qui libenter talia praecepta
audiunt, (quilibet enim liberos suos vult esse probatissimos) sibi
comparat favorem. Benevolentiam erga Demosthenem et opinio-
nem de Timarcho, homine non ignobili, callide infirmat, violenter
judicibus extorquet, eosque ad iram et invidiam sollicitat et acuit.
Denique mores eorum, de quibus dicitur, ita semper sunt formandi,
ut cum eorum factis consentiant, probabilitatem adjuvent, et ora-
tionem moratam reddant? Jam vero diligenter perlegentibus ora-
tiones omneS, apparebit, AEschinem in describendis et notandis ho-
minum moribus mirum esse artificem, et factorum animique humani
judicem acutissimum. Nullius enim hominis fecit mentionem, cu-
jus indolem et mores non simul verosimiliter, factis plerumque
commemorandis, non meris verbis, expresserit. Omitto illos ho-
nestos viros, Solonem, Miltiadem, Themistoclem, Aristidem, senem
illum Lacedaemonium, et parentem, erga filiae impudicitiam seve-
rum, omitto mores Demosthenis, Timarchi, Hegesandri, Pittalaci‚
Misgolae, imperatoris illius aliorumque, quos jam ante memoravi,


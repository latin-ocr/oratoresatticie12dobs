viii Ι. Ι. Π, AD AESCHINEM

operae mihi mitterent corrigendas, uxori mandabam ut exemplum
Morellianum mihi praelegeret, plagulas recentes relegenti, ne quod
vocabulum excideret, quod facile fit, typothetarum seu incuria, seu
alio quocunque errore. Sic in edendo AEschine quoque institui.
Dederam quidem operis exprimendum Taylori exemplum, quod e
vitioso Wolfiano recantatum est, sed a me prius diligenter ad exem-
plum Stephani correctum. neque satis hoc habui, sed hac quoque
insuper cautione sum usus, ut, quoties plagula quaeque corrigenda
ex officina ad me afferretur, uxor mihi Stephani praelegeret exem-
plum, ut factarum a Wolfio discessionum ab exemplo Aldino nulla
me posset fallere; praesertim cum una libellum» variantium inspi-
cerem, in quo discessiones illas Wolfianas diligenter annotaveram-
Qua diligentia consecutus hoc sum, ut auctor esse bona fide possim
meae editionis emtoribus, ut confidant, se non corruptum exemplum
Wolfianum, sed genuinum Aldinum, seu, quod idem ferme est.
Stephanicum habere, nisi ubi certo et praemeditato consilio, graves
ob causam, de quibus a me satis factum esse, sive statim in sub-
jectis animadversionibus, sive in libro variantium, confido, a pri-

migeniis illis editionibus, admonito ubique locorum lectore, dis.
cess1.

SECT. ΙΙΙ.
De editione Taylorz‘.

Taylorum decuerat perinde cautum fuisse. Ille ver0, proh
dedecus, editionem Demosthenis atque AEschinis, a qua futurum
sperabamus, ut omnes aliae, antiquiores certe, obruerentur, Wolfi-
anum utriusque auctoris exemplum operis suis recudendum dedit,
quo turpem operi suo maculam inussit, laudes ejus paene prostra-
vit omnes, effecitque ut editio Cantabrigiensis‚ fidem lectionum si
spectes, etiam Parisinae sit posthabenda. Perpetuo cum Wolfio
queritur et rixatur, in eumque desaevit, ut texti corruptorem.
Cur igitur coecum ducem sciens sequeris, relictis oculatis ducibus,
qui praesto erant, quos usu cognitos habebas? Cur lectiones re.-
coquis, quas ipse tute imposturae damnas, in promtu cum essent
meliores? Cur non, ut ego feci, aut Morellianum Demosthenis,
aut Stephanicum AEschinis exemplum operis tuis in manus dabas?
Quas te decebat mendas eluere, navi et religiosi editoris si *velles
partibus satisfacere, quas ultro partes suscepisses, cur eas mendas
propagas, et insciis atque imprudentibus chartarum tuarum splen-
dore tantum non commendas} Eane est desidia? Est enim vero
desidia et ignavia inexcusabilis, et parsimonia ignobilis, (Originem
malip. 249. et p. 705. aperui.) Tu vero ne Wolfianum quidem ex-
emplum sincerum reddidisti. Flagitiosissimas quasque ejus lectiones
cum relinquis immotas, et tradis posteris, atque obtrudis velut cla-


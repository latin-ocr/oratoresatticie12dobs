IN AESCHINEM. 373

Fuit aliud ejusdem Aldinae exemplum Bernardino simillimum, quod
item a Scaligero conscriptum iisdem notulis dicitur, penes Petrum
Wesselingium‚ excellentis doctrinae et humanitatis viram, e cujus
bibliotheca in Ultrajectinam publicam transiit. Ultrajectinum hoc
exemplum cum oxoniensi plerumque convenit, nisi quod alias pau-
ciora illo, alias plura tenet. Exemplum Oxoniense meam in gratiam
exscripsere duo adolescentes egregie literati et magnam de se spem
creantes, Griesbachius et Whyte. Griesbachius A. M. est, alumnus
celebris theologi Halensis Semleri, Rambachii, theologi quondam
item Halensis, postmodum Giessani, ex filia nepos, quem Ramba-
chium, ego puer adhuc Halae cum audirem pro concione verba fa-
cientem, et saepe audivi, recordor adhucdum, quam sim audiens
delectatus. Ille itaque Griesbachius, per Arabicae linguae studium
mihi, cum penes nos Lipsiae annum exigeret, conciliatus, in Britan-
niam profectus‚ Oxonii scholia ad AEschinis orationem in Timar-
chum ipse manu sua e libro Bernardi cum exscripsisset, ad me mi-
sit, una cum scholiis in duas reliquas orationes, quas ut meos in
usus exscriberet, permoverat Whyfium, Oxoniensem, quem audio
mirifico Arabicae literaturae studio exarsisse, et Alcoranicum Lexi-
con condere, coeptum longe utilissimum, et ita necessarium, ut sine
clave Alcoranica ipsam posse literaturam Arabicam efflorescere
negem. Faxit deus, ut coeptum hoc omni laude, prosperrimisque
successibus dignissimum feliciter Whytius exsequatur. Accessit
ad haec apographa Oxonio ad me missa sub idem fere tempus apo-
graphum libri Wesselingiani‚ nunc Ultrajectini‚ a Goensio, V.C. ad
me missum, qui, auctoritate Sebaldi szvii, V. C. motus, hoc mihi
tribuit, ut quaecunque liber ille tenet, a Scaligero, ut volunt, in
marginibus scripta, ipse exscriberet ad me mittenda, non ad AEschi-
nem solum, sed ad omnes reliquos quoque Graecos oratores. Tan-
dem paucis ante mensibus Londino ad me misit Antonius Askewius,
V. C. inter alia volumina numero quam plurima, quibus Taylor in
adornanda sua Demosthenis editione usus erat, volumina duo ad
AEschinem solum pertinentia, quae nunc penes me sunt. Alterum
est illud, quod orationum AEschinis exemplum tenet, ex Henrici
Stephani corpore Graecorum oratorum minorum evulsum, chartis
interjectis distinctum, quibus chartis Taylor, praeter collationes
codicum Lockerani‚ Harleyani‚ et Meadiani, etiam Scholia Graeca
in Timarcheam‚ non item in reliquas duas orationes adscripserant,
eadem cum illis, quae in Bernardino et Ultrajectino libro leguntur„
Sed accepi quoque in schedis illis Tayloranis aliud volumen, quo
consutum erat exemplum Timarcheae, ex editione Taylori‚ chartis
puris interpolatum, quibus chartis Taylor varias lectiones Meadiani
codicis ad illam Timarcheam‚ et praeterea Scholia in eandem ora-
tionem ex eodem codice petita inscripserat, ab illis Bernardini libri


PRAEFATIO. xi

nis haud procedit ille index. ex epistolis nihil tenet, quae aperte
spuriae sunt, non AEschinis‚ sed certo certius Libanii. addentur illi
indici alii indices, historici, geographici, et legum ab AEschine com-
memoratarum. 3) AEschinis Latina interpretatio Wolfii. 4) vita Wol—
fii ab ipso scripta. ὃ) Matthaei libellus academicus de AEschine ora-
tore, cujus mentionem in hujus praefationis ipso limine faciebam.
6) Taylori ad Demosthenem et AEschinem prolegomena ex ejus
schedis prodenda. Plagularum si quid supererit, id Dinarchus
et Lycurgus implebunt. Hic est conspectus secundi voluminis
AEschinei. —— Annotationes meas qui judicare volent, eos rogo
obtestorque, ut meminisse velint, non diuturna meditatione matu-
ratas, neque-uno tempore conscriptas, sed plerasque currente jam
prelO, effusas esse. Quo factum est, inter relegendum chartas a
prelo madidas aliis ex aliis succurrentibus, ubi locus non daretur,
aut posteriores curas addendi, spatiis folii cujusque jam occupatis,
aut cum prioribus mutandi, typothetis semel a se constituta mutari
aegre ferentibus, ut observatiunculae meae, aliae p'er supplementa,
aliae per librum variantium, aliae per indicem spargerentur. Qui
index cum esset dudum ante confectus, quam AEschinis excudendi
fieret initium, vereor ne factum sit passim locorum, ut ipse mecum
dissideam, alia in annotationibus, alia in indicibus tradens. Ope-
ris tumultuarii, non uno quasi spiritus tractu, non ad certas leges,
multo ante praevisas atque constitutas elaborati, neque retractatio-
nibus saepe repetitis expoliti, sed a crebris interpellationibus con-
turbati, et quasi maculosi facti, fieri nequit, ut partes inter se
omues concinant. Singulis semestribus prodenda mihi cum sint
singula volumina huic similia, ecquis non intelligit, me a torrente
quasi aufferri, aut tanquam a machina quadam invincibili agi, quae
me non patiatur consistere, aut suspenso pede procedere. Interim
esto haec opera AEschini a me navata specimen ejus, quam Demo-
stheni paulo post impendam.

SECT. v.

De ratione voluminum hujus operis insecatur-orum.

Proxime secundum AEschinem dabo Lysiam Tayloranum. in quo
repraesentabo, quae Taylor in editione majori dedit, omnia. lectiones
Marklandi non ad calcem rejiciam, ut Taylor fecit, sed sub ipso
texto statim, unam quamque suo loco, exhibebo. Meae prodibunt
prorsus novae, remotae, et illis vetustis dudum editis dissimillimae.

A Lysia ad reliquos oratores minores procedam, de quibus qum
habeo dicenda, ea peculiaribus praefationibus suo tempore dandis
reservo. Bene si successerit, adjungam illis singulare volumen,


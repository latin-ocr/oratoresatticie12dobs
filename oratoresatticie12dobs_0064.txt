xlii C. F. MATTHAEJ

alii, qui nobis damnum afferant, poenarum atrocitate et ultionis
severitate cavemus? Ab hac vehementiori animorum commotione
studioque ulciscendi ad misericordiam voluntatemque se juvandi
alio in loco (π. Παραπρεσβ. 83. νέ.) flexit et traduxit auditorum
animos in cogitationem et sensum suae calamitatis et miseriarum.
Accusatus enim a Demosthene, potenti hoste et maligno⁷ reique
publicae noxio, subjicit oculisjudicum parentem senio confectum,
morti vicinum, filii periculo trementem, fratres de republica bene
meritos, consentientes, condolentes, liberos aetate et calamitate
patris infelices, innocentes, eoque miseriores, quo minus magnitu-
dinem periculi sentiunt, suam erga rempublicam benevolentiam,
erga cives singulos moderationem, erga eorum liberos et discipli-
nam curam suam modeste commendat, animum magnum et for-
tem demonstrat, non mortem, sed infamiam mortis deprecatur, le-
gibus et justitiae judicum salutem et vitam committit, nihilque
petit aliud, quam ne se irae et ludibrio inimici, in tanta sua ca—
lamitate laeti et ridentis, ad supplicium et implendam animi libi—
dinem dedant. Jam, quid gravius adjudices flectendos dicere po-
tuit? Aliorum enim periculi adspectu imbecillitatis suae recordatur
et indolescit animus humanus. Sua fragilitate, suo dolore ad alios
juvandos impellitur. Si vero senectutis, mortis, liberorum, amici-
tiae‚ fortunarum, hostium admonetur, tuncjam non de alieno peri-
·culo sollicitus esse solet, sed de salute sua et tranquillitate, opitu—
lando, resistendo, omnia tentando pugnat. Bene ergo AEschines,
quae via pateat ad inferendum animis auditorum dolorem, iram,
invidiam et misericordiam intellexit. ,

S E CT. VII.

De peroratione.

Non profecto mirandum foret, si AEschinem in fine orationum vis
illa divina ingenii deficeret, aut ipse in exitu sui dissimilis esset.
Nam et cursorem metae propinquum spiritus viresque deficiunt, ¹et
audaciam militis vel fortissimi hostis pertinacia et atrocitas com·
pescere et frangere solet. At hic orator nec praemio nec victoria
cuiquam cedit, sed hostes jam profligatos et aversos persequitur,
vestigiis inhaeret, telis residuis urget, et undique se tutum reddit.
In illa igitur oratione in Timarchum, commemoratis legibu3‚ de-
monstrata rei improbitate, patronorum auctoritate sublata, crimi-
num magnitudinem auget, Timarcho instat, judices concitat et
terret, male factorum turpitudinem eorum animis infigit, breviter
eorum, quae dixerat, memoriam renovat, seque eorum sententiae
adesse judicem incorruptum et severum liberrime profitetur. In
oratione de salsa legatione, in qua de salute, fama et fortunis om-


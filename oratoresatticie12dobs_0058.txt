xxxvi C. F. MATTHAEI

narrationis est reprehensio Demosthenis et defensio AEschinis, qui
inter legatos illos fuerant. Quia huj us narrationis supra jam men-
tionem feci, duarum aliarum narrationum exempla ponam, et quid
in iis sit probandum explicabo. Timarchus erat quidam, homo non
ignobilis, orator civitatis. Is cum Demosthene AEschinis nomen ob
legationem modo dictam detulerat. Ut ergo adversarium, homi—
nem improbum et libidinosum, prius lacessitus ulcisceretur AEschi-
nes, ex lege Solonis de oratorum disciplina δοκιμασίαν ei denunci-
averat. Hinc maxima pars accusationis in enarrandis flagitiis Ti·-
marchi versatur. Post excusationem et praeparationem auditorum,
ne moleste ferant, si de Timarchi vita dicturus, cogatur interdum
rerum minus honestarum mentionem facere, AEschines haec narrat:
(κ. Τιμόρχ. ξ. ί.) Μισγόλας ἐστι’ τις Ναυκράτους, ὦ ἄνδρες Ἀθηναῖοι,
Κολυττεὺς, - ἀκολάστῳ περὶ ταῦτα, ὠραῖος ὤν. Hujus narrationis
summum artificium baud alia ratione magis apparebit, quam si
brevem summam rerum necessariarum fecerimus, et quid ab
oratoris ingenio profectum sit, consideraverimus. Brevius di-
cere potuit sic: ΒῙισγόλας ἐμισθώσατο Τίμαρχον καὶ ἔσχε παρ’ ἑαυ-
τῷ, νέον ὄντα καὶ α’σελγῆ, αὐτὸς α’κόλαστος ὤν. Sed cur orator
illo modo potius narravit? Primum ut narratio esset perspicua
et ἐναργὴς. Hoc effecit servato rerum ordine et consecutione
notandisque περιστάσεσι. Secundo, ut esset probabilis et morata.
Hoc est consecutus, notandis moribus Misgolae‚ Timarchi et suo-
rum ipsius. Tertio, ut gravius reprehenderet Timarchum, qui non
coactus inopia, sed suadente libidine et luxuria tantum flagitium
perpetrasset. Quarto, ne esset inficeta et *honestis auribus mo—
lesta, turpitudinem facti verbis honestioribus caste texit. Quinto,
ut esset brevis, nullum verbum temere addidit. Relegentibus nar-
rationem ipsam omnia, quae dixi, erunt perspicua, et omnes AEschi-
nis eloquentiam, quoad narrationes, admirabuntur. Paulo post de
eodem Timarcho et Hegesandro, istius in improbitate socio, quam
contumeliose tractarint Pittalacum, quocum Timarchus habuerat
consuetudinem, Hegesandro tamen accedente repudiaverat, ita
narrat, ut risum vix tenere lector possit. (ibid. ξ. ιγ’.) μεθυσθέντες
γάρ ποτε καὶ αὐτοὶ (Timarchus et Hegesander)-—31'm]v ἑκατέρῳ αὗ-
τῶν λαγχάνει. Hic ante omnia animadverti debent mores Timar-
chi, Hegesandri et Pittalaci. Illos statim reddit notos ab ebrietate,
a sociis, a violenta irruptione et nocturna, a petulantia, a crudeli-
tate, a timore, et libidine, Hunc Pittalacum‚ recensenda ejus su-
pellectili, damno, plagis, clamore, denudatione corporis, supplica-
tione, concursu hominum, blanditiis et irrisione Timarchi, inopi-
nato e foro reditu et ira, ita describit, ut ea omnia videre et rem
vere factam putes, Tum illa longe facetissima, ubi in verbo ὑπερ-
αγανακτήσας rationem consilii Pittalaci reddit, Timarchi blanditias


402 PRAEFATIO AD VARIANTES

ad finem ὅτι ἠδυνήθη. Ante orat. in Timarchum' vita AEschinis‚
cujus init. Αἰσχίνης ἦν α’νήρ. Scil. est Libanii argumentum ora-
tionis Demosth. π. wopan-p. Prior pars constat decem quaternioni-
bus, posterior novem, quide integro numerantur, Caetera recentior
potiorque pars eodem saeculo exarata videtur] Hactenus Taylor.
His in codicibus Taylori praestat veritate Lectionum LockeranuS,
sed is haud integer, desinens circa finem orationis primae in verbo
φυγόντι pag. 71, 10. Harleyanus item egregius est, sed huic deest
oratio prima. Bernardini penes me quidem magna non est aucto-
ritas, non maxima Meadiani. Oblitus sum paulo ante codicum
Parisinorum mentionem facere, Coisliniani unius, et quatuor Regio-
rum, quorum Lectiones non videntur diligentissime esse enotatae,
quisquis enotavit. Pervenit ad me in schedis Tayloranis volumen
quoque epistolarum AEschinis, prout a Tayloro sunt editae, chartis
item distinctum, quibus chartis Taylorinscripsit Varietates Lectionis
e duobus codicibus enotatas, quos codices ipsi placuit literis A. et
B. designare, nulla addita nota, cujates illi codices essent. Quod
proinde me quoque necesse est in incerto relinquere. Videtur A.
Askewianus esse, non manu scriptuS, sed Aldina notis viri docti
perspersa.

Hic est apparatus criticus ad AEschinem a Tayloro relictus, quem
totum fideliter hoc in libello variantium reddidi; satis ille quidem
magnus et gratiis dignus. Ego equidem mihi congratulabar, quod
liceret tantas opes proferre, in iisque lubens acquievissem. Verum
secunda fortuna praeter spem atque exspectationem meam auctiora
etiam et meliora obtulit. Jam processerant operae nostrae in excu-
dendo AEschine versus finem orationis de legatione, jam indigestam
illam et permixtam materiam criticam a Tayloro relictam ad locos
suos redegeram, lectione quaque ad paginam et versum editionis
Tayloranae relata, cum repente Vir in literis elegantioribus et in
poesi vernacula lauream merito suo adeptus immortalem, Lessingius,
Ducis Brunswicensis nobilissimae bibliothecae, quae Wolfenbiittelae
asservatur, praefectUS‚ die 24. Decembris A. 1770. ad me mitteret
nec opinantem, omnium AEschinis codicum, quorum ego equidem
arbitrari valorem usu didicerim, sine controversia praestantissimum,
et nescio an omnium, quotquot usquam terrarum exstant hodie,
nobilissimum, non antiquissimum quidem illum, at multitudine
lectionum probatarum et ingenuarum reliquis antistantem. Tametsi
rursus infitiari neque possum neque volo, mendis haud carere, quae
versus finem praecipue sunt crebriores. Pars est bibliothecae publi-
cae, qua: in jure atque potestate est Universitatis Helmstadiensis:
quapropter illum codicem Helmstadiensem plerumque appello.
Exaratus est in membranis nitidissimis plerisque, una manu, quasi
uno die, literarum ductibus pulcherrimis et lectu expeditissimis,


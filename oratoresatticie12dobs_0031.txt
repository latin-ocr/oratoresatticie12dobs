PRAEFATIO. ix

n‘ssimi tui nominis auctoritate, tum in aliis leviculis sedulus es, et
mutas, novasque, ubi nil referebat. Partes profecto muneris tui
flagitabant, tibique imperabant, ut, si nihil aliud, hoc certe caveres,
ut aere illo insano, quo chartarum tuarum magnificentia nobis exte-
ris, qui ad vos Britannos Iri ad Croesos sumus, redimenda est, qui
rem quaerimus‚ offuciis adventitiis non ducimur, quarum laus arti-
fici chartarum et typographo debetur, textum saltim redimeremus,
non sublestae fidei, non inquinatum, sed lima tua critica perpoli-
tum, et ad primigenium nitorem, qua pote, restauratum. Grati qui-
dem accipimus, quae in annotationibus e libris mstis affers. Sed
eorum delectus et usus non successori tuo relinquendus erat, non
exspectandum ejus, aut lectoris cujusque judicium, sed tute, qui
criticum, qui editorem profiterere, auctor fieri debebas lectoribus
earum lectionum, quas tu probandas censeres; praesertim qui tot
lustra in conando, in moliendo consumeres. Exempli alicujus ve—
teris auctoritate si captus eras, si tibi persuaseras ab ejus norma
tibi haud esse discedendum, cur non Aldinum praetulisti, antiqui-
tate certe fideque codicis, e quo manavit, venerabile? aut, si huic
parcebaS‚ Stephanicum certe, quod est et parabilius, et correctius?
At nunc intelligo. Genevense exemplum, chartis incusum paene
atris, vulgarius erat, et parabilius, et minor in eo fiebat jactura, si
typothetarum sordidis a manibus conspurcaretur. Bellum utique
cum parsimonia non gero, quam quotidie disco et exerceo in re
perquam accisa, Didici tamen, saepe lucrum esse, pecuniam in
loco contemni. Exemplum Tayloranum, quod tanti penes nos
venit, operis dedi exscribendum, ut operae parcerem annotationes
exscribendi. Stephani oratores concerpsi, quo Lysiam Venetias
mitterem, ibi cum codice Bessarionis conferendum. At tu tamen,
si parcendum censebas, de quo nil queror, debebas exemplum
Wolfianum a Roveriis Genevae recusum prius abs te diligenter cor-
rectum typographis in manus dare. Sed quicquid tandem subest
causae, seu segnities ea fuit, et molestiarum devitatio, seu impru-
dentia quaedam tua, Taylore, laudes ea operis tui, non mediocres
alias futuras, haud parum minuit. Reliquum autem Tayloranae
editionis instrumentum haud contemnendum est3 quod omne non
in meam modo transtuli editionem, sed aliis quoque novis auxi
ornamentis. De quibus nunc dicam.

SECT. IV.

De editione hac Lipsiensi.

Quibusdam in rebus ab instituto Taylori me discessisse, vix com-
memoratu dignum est; ut in hoc. Taylor Wolfii Latinam interpre-

tationem cum texto Graeco statim substravisset, ego eam in secun-
von. 1. * c


xiv l. I. R. AD AESCHINEM

cati faciunt 700 thaleros germanicos, cum aliquot thalerorum ex-
cessu. Nam exacte si numereS, 36 ducati aequivalent (ut nunc est
valor ducati) 102 thaleris germanicis. lnsumtum ergo est in haec
tria volumina ad ’750 ducatos hollandiens, ultra 2100 thaleros.
Quod mirum nemini videbitur, qui cogitet, quanti artifices no-
strates operas suas locent, chartarius, typographus, chalcographus,
excusor tabularum in aere caelatarum, quanti corrector sphalmatum
typographicorum‚ quanti constent munuscula ministris danda,
quanti commercium literarium super hoc negotio exercendum.
Inde ad hoc diei non recuperavi paratae et numeratae pecuniae,
nisi 594 thaleros, aequivalentes ducatis 198 circiter, ut cuique po-
terit ex indice nominum constare eorum, qui cum ex pacto debe-
rent praenumeratores esse, committunt plerique ut aegre fiant post-
numeratores. Mihi interea de meo προεισοιστὲον est. Videntur
plerique mihi non fidere, et cum Sannione Terentiano spem pretio
emere nolle. Quid si ego vobiscum, o boni, pari modo agerem?
Unquamne res coalesceret} Fieretne unquam sic, ut operis hujus
vel unum folium excuderetur? Ego vestram spem pretio meo
maximo emo, vos vestro minuto meam emere non vultis? Uter ini-
quior est'ss Ego vero ad aequiores me demittam conditiones. Non
poscam imposterum, ut praenumeretis, nisi si qui sponte sua facient,
Velitis modo de emendo spondere ubi editum volumen quodque
fuerit. Sed alii Latinae interpretationis a Demosthene meo absen-
tiam queruntur‚ alii malunt finem operis exspectare, negantes se
tam stultos fore, ut2 quod aiunt vulgo, cattum in sacco emant.
Ubi prorsus perfectum fuerit, atque absolutum, emturos tum de-
mum recipiunt, carioris etiam, quam nunc possint, incerta spe, in
vitae meae discrimine natante. Saepe incipi ejusmodi opera magnis
cum promissionibus. Emtores sic allici. Paulo post insisti, spem
publicam decipi. Exempla prostare. Hac ipsa in urbe haud ita
pridem edi coeptum esse librum Graeeum: cujus ad calcem cum
esset perventum, partem libri optimam, cujus solius causa emis-
sent, annum ex anno extrahi, fidem verbis non fieri, se ludi.-—Jam
de mille exemplaribus, (tot enim cujusque voluminis excuduntur)
centum et quinquaginta ferme, alia vendita, alia credito, alia dono
data sunt, ut jam facile fit aestimatu, quotam partem sumtuum a me
erogatorum recuperaverim. Adde, quod haud pauci, cum Demo-
sthenem emissent, reliquis voluminibus insecuturis renunciaverint.
Quod si ergo, ut coepi facere, fidemque dedi me facturum porro,
senis quibusque mensibus singula hujusmodi volumina prodenda
sunt, per se paret, necesse esse, ut emtores plures coeant. Alias
telam hanc ego necesse habebo abrumpere. Exhausta enim jam
res mea familiaris est, ipsa perquam mediocris. Rogo itaque,
quotquot sunt Graecaruni literarum amantes, ut literis ad ipsum me


DE AESCHINE ORATORE. xxiii

Achillis et Patrocli, (ibid. ξ. xS'.) de famae et calumnia discrimine,
(π. Παραπρεσβ. ἓ. μέ.) de amore justo et improbo, (κ. Τιμάρχ. ἕ. κῆ.
med.) de majorum cura et severitate in tuenda pudicitia, (ibid.
ξ. λς’.) et alia fortasse plura, quae in tanta multitudine notare suni
oblitus. Haec vero omnia ita semper cum causa conjunxit orator,
ut ea vix abesse posse putes, quod in ejusmodi locis communibus
et digressionibus unice spectatum esse rhetores praecipiunt. Sen-
tentiis denique, quas etiam ad copiam orationis pertinere diximus,
maxime iis in locis usus est, ubi leges tractavit. Vix enim unam
legem laudavit, quin simul, quo quidque consilio sancitum sit,
idonea sententia et e re nata doceret et legislatoris prudentiam
commendaret. Qua in re orator rerum civilium peritiam et eloquen-
tiam demonstravit, legum auctoritatem confirmavit et tenuitati ora-
tionis occurrit.

S E C T. VI.
De simplicitate.

Qui in dicendo ornatum copiamque vitat, ita tamen, ut semper
caveat, ne in aridum et humile dicendi genus delabatur, sed ut
elegantiorum hominum sermonem de rebus tenuibus vitaeque con-
suetudinem imitetur et nihil nisi puritatem et perspicuitatem curet,
ei orationis simplicitas tribuitur. ls igitur orator, qui simplicitati
studet, nec rerum copia et multitudine orationem ampliorem faciet,
nec sententiis acutis et inauditis, sed vulgaribus et consuetis ute-
tur. Verborum novorum et factorum insolentiam, translatorum
gravitatem suavitatemque, priscorum obsoletorumque obscuritatem,
compositorum granditatem vehementer vitabit, propria, consueta
et e translatis non nisi trita et notissima adhibebit. In composi-
tione non artem et concinnitatem, sed naturam et elegantiam se-
quetur. Jam, si ex hac tenuitate simplicitas apparet, videamus, an
AEschines quoque attenuate et simpliciter quaedam dixerit. Quid
autem simplicius dicere potuit, quam haec: (κ. Κτησιφ. ξ. κά. fin.)
λέξω δὲ πρῶτον περὶ τοῦ πρώτου καιροῦ καὶ δεύτερον περὶ τοῦ δευτέρον,
καὶ τρίτον περὶ τοῦ ἐφεξῆς, καὶ τέταρτον περὶ τῶν νῦν καθεστηκότων
πραγμάτων. Item paulo post: (ξ. κγ’.) νικᾷ ’γὰρ ἕτερον ψήφισμα
Φιλοκράτης, ἓν ᾧ κελεύει ἑλέσθαι δέκα πρέσβεις, οἵτινες ἀφικόμενοι
πρὸς Φίλιππον ἀξιώσουσιν αὐτὸν δεῦρο πρέσβεις αὐτοκράτορας πέμπειν
ὑπὲρ τῆς εἰρήνης. τούτων εἷς ἦν Δημοσθένης, κᾴκεῖἓεν ἐπανήκων ε’παι·
νέτης ἦν τῆς εἰρήνης καὶ ταύτὰ τοῖς ἄλλοις πρέσβεσιν ἀπήγγειλε καὶ
μόνος τῶν βουλευτῶν ἔγραψε σπείσασθαι τῷ κήρυκι τῷ παρὰ τοῦ Φι-
λίππου καὶ τοῖς πρέσβεσιν. In his, si ab initio pro verbo νικᾷ scri-
batur γράφει, totus locus erit simplicissimus. Rursus, cum alio in
loco notiones verborum explicat: (κ. Τιμάρχ. ξ. κέ.) ὅπου μὲν γὰρ


DE AESCHINE ORATORE. xix

obscuritate peccat, non solum ex oratorum numero eximitur, sed
rudis plane atque infans habetur. Alia est major virtus et oratori
magis propria, communis tamen maximeque apta poetis. Ea a
Graecis dicitur ἐνάργεια et πρὸ ὀμμάτων ποιεῖν, a Latinis evidentia,
repraesentatio, illustratio. Haec auditorum oculis res, quae ora-
tione tractantur, subjicit, eorumque animis ita infigit, ut eas cerni
atque geri, iisque interesse se putent. Hac virtute maxime excel-
lunt ii, qui celeriter et acute omnes rei partes animadvertunt, eas
diligenter cogitant, resque absentes, ut praesentes, acriori sensu
animoque concipere et sibi fingere possunt. Operae pretium erit,
aliquot exempla ex AEschine laudare, quae ei haud dubie omnium
consensu evidentiae laudem conciliant. Erat inter patronos Ti-
marchi praetor aliquis, cujus auctoritate ne reus sibi eriperetur,
cavendum erat oratori. Hominem ergo duobus verbis ita describit,
ut et facile inter multos agnoscas, et ejus arrogantiam vanitatem-
que ridere cogaris. (κ. Τιμάρχ. ξ. κῆ.) Ἀναβήσεται δ’ ἐν τῇ ἀπολογίᾳ
καὶ τῶν στρατηγῶν τις, ὡς α’κούω, ὑπτιάζων καὶ κατασκοπούμενος ἑαυ-
τόν. Quis non statim, cnm haec legit, totius corporis habitum isti-
us hominis, ipsumque tanquam in tabula depictum aut incedentem
videre se putat? Cum hoc alius non miuus elegans locus potest
comparari, ubi Demosthenis in dicendo haesitationem et casum
(π. Παραπρεσβ. ξ. ιέ.) ita evidenter describit, ut cum eo laborare,
sudare angique cogaris. Insunt loca ejusdem generis alia multa,
e quibus unum tantum commemorabo, ubi de Thebanorum calami-
tate ita exponit, ut miserias eorum non auribus, sed oculis perci-
pere videamur. (κ. Κτησιφ. §·,120'·) ἀλλ’ ἐπειδὴ τοῖς σώμασιν οὒ παρ-
εγένεσθε, inquit orator, ταῖς γε διανοίαις ἀποβλέψατ’ αὐτῶν εἰς τὰς
συμφορὰς, καὶ νομίσατε ὁρᾷν ἁλισκομένην τὴν πόλιν, τειχῶν κατα-
σκαφὰς, ἐμπρήσεις οἰκιῶν, ἀγομένας γυναῖκας καὶ παῖδας εἷς δουλείαν,
πρεσβύτας ἀνθρώπους, πρεσβύτιδας γυναῖκας, ὀψὲ μεταμανθάνοντας
’τὴν ἐλευθερίαν, κλαίοντας, ἱκετεύοντας ὑμᾶς, ὀργιζομένους οὒ τοῖς τι·
μωρουμένοις, ἀλλὰ τοῖς τούτων αἰτίοις. Nonne, qui haec legit, urbis
vastatae imaginem concipit, murorum fragorem et collapsum audit,
domiciliorum furentem flammam videt, infantum, feminarum et
senum imbecillitatem dolet, fortunae commutationem timet, lacri-
marum et supplicationum vi ad misericordiam et auxilium feren-
dum commovetur, alienam miseriam putat suam, illorum hominum
sensus induit, eosque ante oculos, miserandum spectaculum, ver-

{arg existimat? Ergo sine dubio AEschines evidentiae laude clarus
a eri debet.


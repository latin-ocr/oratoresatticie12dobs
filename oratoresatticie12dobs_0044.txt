xxii C. F. MATTHAEI

dolentiam in obitu filiae criminari et augere vult, non dicit eum ami-
sisse filiam, sed τὴν μόνην καὶ πρώτην αὐτὸν πατέρα προσειποῦσαν.
(κ. Κτησιφ. ξ. acS‘.) Ex innumeris exemplis pauca posui. Res enim
ad intelligendum facilis, et ita copia dicendi AEschines valet, ut hac
quidem virtute reliquos omnes superare videatur. Nunc restat, ut
de rerum copia dicam, quae existit e copiosa argumentorum tracta-
tione, similitudinum et exemplorum multitudine, locis communibus,
digressionibus et interpositis sententiis. De illis prioribus admonui
infra, de infinitis vero quaestionibus, digressionibus et sententiis
nunc exponam.

SECT. V.

De locis communibus, digressionibus et sententiis.

Ut ii, qui iter faciunt, interdum incidunt in loca ob coeli incle-
mentiam dura, aeris gravitate noxia, incolarum barbaris moribus
fera et molesta, ideoque subito ea relinquunt, interdum iidem in
locis amoenioribus, inter homines commodos et suaves moribusque
politos libenter et utiliter morantur, huc illuc attentionem dirigunt,
digrediantur, locorum situs cognoscunt, urbium aedificia mirantur,
potentiorum favorem quaerunt, amicitias contrahunt: ita oratores
nonnunquam in locis quibusdam non minus utiliter, quam libenter
diutius versantur. Sed, ut nec ii iter, praesertim longum, essent
consectari, qui ubique subsistere vellent, nec magnam utilitatem
ex commoratione essent percepturi, si nihil, nisi oculorum volu-
ptatem quaererent; ita nec oratorem decet tam importunum et mo-
lestum esse, ut nunquam discedat, nec voluptati aurium persua-
sionem et victoriam postponere. Quae vero sunt ea loca, in quibus
oratorem morari aut digredi convenit? Ea nimirum, in quibus cum
causae utilitate et delectatione auditorum a re proposita, a personis
et factis singulis ad quaestionem infinitam, ab homine modesto et
forti avocare potest orationem ad laudem et naturam modestiae et
fortitudinis. Id AEschines in omnibus orationibus ita fecit, ut
copia, varietate, utilitate, suavitate et ornatu clarissimorum ora-
torum laudes labefactare videatur. Omnino enim hic orator copia
et abundantia et amplitudine orationis inter omnes clarus et nota-
bilis haberi debet. In lianc rem laudari possunt loca de majorum
in tribuendis muneribus publicis frugalitate, (κ. Κτησιφ. ξ. vs'.) de
eorundem severitate in judicandis γραφαῖς παρανόμων, (ibid. ᾗ. ξδ’.)
de homine populari, (ibid. {- 113‘.) de utili-tate, quam juvenes per-
cipiunt e judiciis publicis, (ibid. §. 411¹.) de hominibus improbis in
republica non ferendis, (ibid. ξ. μγ’. fin.) de modestia veterum ora-
torum, (κ. Τιμάρχ. ξ. ς’. med.) de famae vi, (ibid. ξ, κζ’. med.) de con·
suetudine Harmodii et Aristogitonis, (ibid. ξ. κὴ. fin.) de amicitia


xxxii C. F. MATTHAEI

piam suppeditat, et ubi testibus, infamiam timentibus, destitutus,
Timarchum, impurae vitae accusatum, praejudicio populi, consci-
entia judicum, famae veritate et vi, Euripidisque versibus urget,
seque ductis e natura fiagitii argumentis ob testium inopiam excu-
sat, et crimen probabile reddit. Facilitas inventionis agnoscitur,
si orator rebus notis et vulgatis et cum causa conjunctis, ideoque
ad persuadendum accommodatissimis‚ utiliter et prudenter utitur.
Hujusmodi sunt ea, quae de statua Solonis ejusque habitu modesto
in reprehensionem impudentiae Timarchi dixit, et de frugalitate
majorum in tribuendis praemiis publicis ad faciendam Demostheni
invidiam. Haec enim omnia auditores norant, omnes Solonis sta-
tuam viderant et de Miltiadis aliorumque praemiis publicis audie-
rant, ut adeo haec ab oratore commemorari a causa nullo modo
alienum et inopinatum sit. Ex inventorum multitudine utilissima
eligere oratoris consilium et prudentiam postulat. Hac in re ora-
torum alii immodici, effusi, effrenes, orationis copiam et impetum
ruere sinunt, magisque obruunt, quam docent auditores; alii se-
veri, jejuni, avari et nil nisi maxime necessaria ad fidem faciendam
adhibent; alii inter utrumque medium tenent, faciles, jucundi,
florentes, ornati et quasi profusi, vel, melius ut dicam, liberales.
Ex hoc genere AEschines est. Nam et argumentis utitur firmissi-
mis, et inutilia et noxia omittit, et istorum severitatem suavitate et
ornatu temperat, illorum luxuriam et abundantiam coercet et am-
putat. Nihil enim alienum, nihil, quod abesse velis in ejus oratio-
nibus additum superesse reperias. Ordinem in orationibus sequi-
tur eum, qui est maxime utilis causae. In illa igitur violatarum le-
gum contra Ctesiphontis psephisma instituta actione deinceps
ordine exponit, quid contra leges scripserit Ctesiphon. Ergo pri-
mum docet Demosthenem pecuuiae theatrali et reficiendis muris
praefectum adeoque reddendis rationibus obnoxium non debuisse
donari aurea corona. Deinde nec legitimo in loco factam esse re-
nunciationem. Denique demonstrat Ctesiphontem mentitum esse
in psephismate, neque enim Demosthenem esse virum bonum et
reipublicae benevolum. Duo illa priora scriptis publicis et legibus
confirmat. Postremum ita docet, ut πολιτείαν Demosthenis in
quatuor tempora dividat, eumque omnibus his temporibus vel
noxium vel inutilem fuisse reipublicae ostendat. Sed antequam ad
has accusationis partes pervenit, nescio, cur post exordium Demo-
’ sthenem ὑπεύθυνον fuisse doceat, nisi forte auditorum voluntatem
erga hanc accusationem experiri voluit. Hoc certe molestum fuit
legenti, quod dicit (κ. Κτησιφ. ἐ. ί.) ὅτι δὲ ὄντως ἦν ὑπεύθυνος ὁ Δη-
μοσὲένης--τ-αὗτ’ ἤδη πειράσομαι ὑμᾶς διδάσκειν ἐκ τῶν δημοσίων
γραμμάτων. Nam et antea docuerat eum vere fuisse reddendis
rationibus obnoxium. In oratione contra Timarchum, quae est


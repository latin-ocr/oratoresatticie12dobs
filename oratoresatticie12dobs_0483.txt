LECTIONES AESCHIN EAS. 405

duodecim ferme ejus habeo nondum edita opuscula ex eodem Au-
gustano et tribus Bavaricis libris petita; Aristidis autem Scholiastas
ineditos, tam grandes, ut ipsum paene auctorem mole excedant:
sed praeter has curas, ut uno de AEschine loquar, cui vix quadri-
mestre tempus impendere potui, quot et quanta reperi agenda!
folia a prelo madida perlustranda et a sphalmatibus typographicis
purganda, qui molestissimus est labor, praesertim his curtis diebus
brumalibus, in ista, quae meorum oculorum est, infirmitate ; sche-
das easdem iterum atque iterum rescribendas, quod aut paginae
essent mutandae, aut accessiones inserendae, codices conferendos,
scholia exscribenda, animadversiones condendas, praefationes scri-
bendas, indices dudum factos, denuo perlustrandos. Quid multa.
Nemo credat, quam multa, quam taedii plena, quam minuta et sor-
dida adeo devoranda sint editori, religioso, famamque suam et
officium muneris spectanti; cui ut satisfacerem nihil mihi ad con-
tentionem reliquum' feci. Praeterea carui multis bonis libris ad
hujusmodi rem feliciter agendam necessariis. Futuro autem edi-
tori hoc erit facilius nunc, quam mihi fuit, sparsos AEschinis locos
e grammaticis colligere (Taylor enim hac in re parum profecit),
quod editio mea copiosis atque fructuosis instructa est indicibus
Graecitatis AEschincae, quibus quod addat parum habebit, praeter
indices vocabulorum in epistolis AEschinis occurrentium, quibus ex
epistolis vocabula nulla meum in indicem retuli.


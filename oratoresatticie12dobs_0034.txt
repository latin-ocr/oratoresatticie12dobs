xii Ι. Ι. R. AD AESCHINEM

quo quicquid veteres critici, Dionysius Halicarnassensis imprimis,
super vetustis his oratoribus commentati sunt, complectar.
Emensus hoc curriculum, quod videorquam longum, quam sudo-
ris plenum sit, tum demum proferam apparatum, qui penes me est,
criticum in Demosthenem. Primum ejus volumen dabit ineditum
Demosthenis Exegetam‚ Zosimum Ascalonitam (alii Gazaeum di.
cunt) si tanti erit, et nancisci si potero, Nunc enim adhucdum eo
careo, et quo loco sit habendus, magni faciendus, an contemnendus,
ignoro. Sed spes facta est e Vaticana impetrandi. Secundum
volumen exhibebit silvam immanem variantium Demosthenicarum.
Tertium annotationum quicquid est, Wolfii, Taylori, mearum, alio-
rum. Quartum denique indicem Graecitatis Demosthenicae, aliosque
indices his ad AEschinem pertinentibus similes. Haud me fugit
multos esse, qui pro AEschiue reliquisque Graecis oratoribus jam
nunc malint a me hunc apparatum proferri. Contra non pauci
sunt, qui nolint ab illa descriptione universi operis discedi, quam
cum Anno 1768. publicassem, Acta Eruditorum Lipsiensia, et
Harlesius V. C. in editae a se Demostlienicae pro corona calce re-
petierunt. Facile dictu non est, quam diversae voces de institutione
hujus operis diversissima sciscentium ad aures meas allabantur.
Quibus omuibus satisfacere, contraria inter se flagitantibus, cum
negatum esset, visum est in sensu meo acquiescere, cuisic agendi,
ut egi et agam porro, rationes sunt gravissimae. Cum tempore om-
nibus, si exspectare didicerint, satisfiet. Apparatum Demostheni-
cum qui jam nunc poscunt, nae aut nesciunt hi, aut non cogitant,
quanto constet otio, quanta opera, digestio silvae variantium, et
annotationum, quam cum olim ad paginas et versus editionis Pari-
sinae alligassem, nunc ad paginas et versus editionis meae ea est re-
formanda. In tota illa parte, quam Taylor non edidit, et acl quam
parum, aut nihil, ab eo in schedis ad me missis collectum reperi0,
Wolfianae annotationes omnes meis manibus exscribendae et ad
locos quaeque suos referendae, meisque intexendae sunt. Indices
olim factos, et ad Parisinam compositOS, video nunc jejunos esse.
quapropter novi de integro condendi sunt, ad novae editionis pa-
ginas et versus conformati. Accessit novus labor a schedis Tay-
lori nuper ad me missis ; in quibus etiamsi novi nihil reperiam, de
quo nunc adhucdum in neutram partem pronunciare possum, neque
enim otium suppetiit examinandi, thesaurum, an carbones repere-
rim, singulae tamen quaeque annotationes illis in schedis scriptae
pensitandae sunt, sedes earum investigandae, quaerendum, sintne
jam ab ipso Tayloro proditae} nec ne. Spissius est opus agendum,
quam quod tam cito expediatur, atque somniant imperiti rerum,
qui simile quod negotium nunquam tractarunt. Deo vitam proro-
gante, coeptaque nostra fortunaute, pervenietur ad hanc quoque


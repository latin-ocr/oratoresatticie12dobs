PRAEFATIO. v

praestantissimi, tamen praeter Petitum et valesium, et novissime
Taylorum, atque Hauptmannum* fere nemo fuit, qui huic Attico
facem admovere studuisset. — Sed illuc redeo, unde excesseram.
Henricus itaque Stephanus in recudendo Aldiuo corpore, de quo
nunc agitur, majore usus est fide atque religione, quam Wolf in
AEschine. Juvat e Stephani praefatione ad suum oratorum corpus
locos nonnullos huc facientes repetere. Fortassis, si locus patitur,
totam, una cum Aldi praefatione, in secundi voluminis calce redde-
mus· In AEschine Lysiaque Stephanus a codd. mstis adjutum se
ait haud pauca emendasse, ingentemque adeo lacunam, quae Al-
dinae in oratione Lysiae funebri insideret, explevisse. Est nuuc
penes me, beneficio Askewii V. C„ volumen, quo Taylor olim usus
fuit. Volumen hoc e Corpore Stephanico evulsum, AEschinem
tenet solum, una cum titulo totius operis et praefatione Stephani.
quo de volumine postmodum pluribus dicam. Ad illum itaque
huJus praefationis locum, ubi Stephanus ait, AEschinem Lysiamque
a se mstis e codicibus emendatos et sartos esse, cum dominos eo-
rum codicum, sedes, notaS, internum cujusque valorem, reticeat, an-
notavit haec, quae referre juvat ipsius verbis, Taylor‚ tum, ut videtur,
adhuc juvenis, [Utinam ita fuisset apertus, ut ad istos, quos lau-
dat, codices digitum intenderet. Sed hoc non sine insigni nepotum
fraude majores dissimulavere] Sed facile huic quidem querelae
occurratur. Constat enim hodie Stephano tum ad manus fuisse
codicem illum, quem Taylor Coislinianum appellat, et unum atque
alterum ex illis, quos Taylor Regios appellat, qui nunc Parisiis in
bibliotheca Regis Christianissimi asservantur; nec non schedas
Heni-ici Scrimgeri, JCti Heidelbergensis, natione Scoti, ab edito
Jure Orientali satis noti. Schedae hae, quas Taylor nusquam cita-
vit, quamquam in editione ipse sua totas expromsit, (p. 723. T. 11.)
cujates sint, unde ductae, haud liquet. paucae sunt numero annota-
tiunculae ad orationes AEschinis in Ctesiphontem, et Demosthenis
pro Corona3 farrago e suspicionibus viri docti nescio cujus et le-
ctionibus codicis nescio item cujus commixta. - Pergit porro
Stephanus exponere, quem delectum lectionum in AEschine ha-
buerit, hunc puta, ut lectionem Aldinam, ubi visa esset tolerabilis, ¹
in texto servaret, variantibus iu marginem rejectis 3 alias meliorem
lectionem in texto statim repraesentaret, vinosa Aldina in marginem
relegata cum adscripto Π. Γ. vel πρ. γρ. hoc est πρότερον γράφεται.
Vel sic tamen, et in AEschine, et in Lysia, superstites mansisse per-
multos locos inemendatos; in reliquis autem oratoribus facere non
potuisse, quin multo etiam plures in mendo relinqueret locos, quod

³ cajus multae penes me sunt, ipsius beneficio, schedm, ad Andocidem, Antiphon-
tem, Gorgiam et Demadem pertinenteS, Gcrae quidem typis excusae, sed saum!
chargnnm hujusmodi ipsae quoque expertam. Paucorum iu manus venire solent, ct
cuo isparere.

